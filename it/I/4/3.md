






Nel <a href="{{ site.baseurl }}/it/I/2/4">Capitolo 3</a> abbiamo discusso la necessità di misurare il benessere del consumatore in termini monetari. Una delle motivazioni che abbiamo elencato è la possibilità di valutare l’impatto sociale di un’innovazione tecnologica. A questo punto della trattazione, la ragione dovrebbe essere chiara: un progresso tecnologico (ovvero, nel linguaggio del nostro semplice modello di produzione, un valore più alto del parametro di produttività $A$) comporta una riduzione dei costi per le imprese e quindi uno spostamento verso destra della curva di offerta. Nel nuovo equilibrio, che si trova più a sud-est lungo la curva di domanda, il prezzo è più basso e la quantità scambiata è più alta. Il surplus del consumatore cresce: attraverso il meccanismo di mercato, i benefici derivanti dalla riduzione dei costi vengono in parte trasferiti ai consumatori.

Ma questa è solo una parte della storia. Cosa accade al surplus del produttore? Le imprese ottengono profitti maggiori o minori? La risposta non è immediata. Da un lato, le imprese sostengono costi unitari inferiori e vendono una quantità maggiore — due effetti che tendono ad accrescere i profitti. Dall’altro lato, la riduzione del prezzo di vendita comprime i margini di guadagno. L'effetto finale sul surplus del produttore dipende dal bilancio tra queste forze contrapposte e, come vedremo, è strettamente legato all’<b>elasticità della domanda</b>, un concetto chiave che introdurremo a breve.

Prima di introdurre il concetto, consideriamo un esempio che evidenzia l’effetto potenzialmente ambiguo di un’innovazione tecnologica sul surplus del produttore. Assumiamo una funzione di domanda lineare: $P = 12 - Q$, con $P$ espresso in euro al chilo e $Q$ in tonnellate. Analizziamo tre scenari di offerta. Nel primo (grafico a sinistra della figura qui sotto), l’offerta di mercato è  $P = 4Q$. Nel secondo (grafico centrale), un’innovazione tecnologica riduce i costi marginali: l’offerta è $P = (2/3)Q$. Nel terzo (grafico a destra), un ulteriore progresso tecnologico porta l’offerta a $P = (1/4)Q$.

<a id="gr_equilibrium/surplus-elasticity"><strong>Figura 4.XX (equilibrium/surplus-elasticity)</strong></a>
{% include textbook-graph.html graph="equilibrium/gr_surplus-elasticity" %}

Dalla figura risulta evidente che l’effetto del progresso tecnologico sul benessere collettivo (surplus totale) è sempre positivo. Oltre a confermare un’intuizione piuttosto ovvia, questo risultato è chiaro anche dal punto di vista geometrico: il surplus totale è dato dall’area di un triangolo con base pari all’intercetta della funzione di domanda e altezza pari alla quantità di equilibrio, che aumenta man mano che la curva di offerta si sposta verso destra.

Anche l’effetto sul surplus del consumatore è chiaro: poiché il prezzo di equilibrio diminuisce, il surplus del consumatore cresce.

Lo stesso non può dirsi del surplus del produttore: esso aumenta passando dal primo al secondo scenario, mentre diminuisce passando dal secondo al terzo. La semplice geometria della figura ci suggerisce il motivo per cui ciò accade. Il surplus del produttore (area verde) è infatti sempre pari alla metà della spesa dei consumatori — il prodotto tra prezzo e quantità di equilibrio. Per capire l'andamento del surplus del produttore basta, allora, capire quello della spesa.

Nel primo scenario la spesa è pari a $8\times 2000=16000$ euro e il surplus del produttore $8000$ euro. Nel secondo scenario il prezzo di equilibrio scende da 8 a 4, cioè si riduce del 50%, mentre la quantità aumenta da 2 a 6 tonnellate, cioè del 200%, molto più che proporzionalmente rispetto al prezzo. Questo fa aumentare la spesa dei consumatori, a $4\times 6000=24000$, e quindi il surplus del produttore, a $12000$. Intuitivamente, l'effetto positivo sui profitti dovuto all'aumento delle vendite (ottenute a costi più bassi) prevale su quello negativo legato alla riduzione del prezzo.

Diverso è il passaggio dal secondo al terzo scenario. Il prezzo scende da 4 a 2, di nuovo una riduzione del 50%, ma la quantità stavolta aumenta solo del 33%, da 6 a 8 tonnellate. In questo caso, l'effetto negativo prevale su quello positivo.

Come vedremo ora, ciò che governa l'andamento della spesa dei consumatori (e quindi, attraverso il meccanismo di mercato, il surplus del produttore) è l'elasticità della domanda. Oltre che a permetterci di valutare l'impatto sul surplus del produttore di una innovazione tecnologica, l'elasticità della domanda gioca un ruolo cruciale in altri ambiti. Per esempio nel Capitolo XX vedremo che essa ci aiuta a valutare l'impatto sul benessere di consumatori e imprese di un intervento statale come per es. una tassa. Nel Capitolo YY vedremo che serve anche a valutare il grado di concorrenza in un mercato senza avere accesso ai dati interni sui costi delle imprese.




<h2 id="subsec_elasticity-expenditure">Elasticità della domanda</h2>

bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla 











<h2 id="subsec_elasticity-supply">Elasticità dell'offerta</h2>

bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla bla 